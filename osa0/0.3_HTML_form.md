# Lomakkeen perusteet

## Mikä on lomake?

HTML-lomakkeet (forms) ovat tapa kerätä käyttäjältä tietoa verkkosivustolla ja lähettää se palvelimelle käsiteltäväksi. Lomakkeet ovat keskeinen osa verkkosovellusten toimintaa, kuten käyttäjärekisteröinti, palautelomakkeet ja hakukentät.


## Lomakkeen perusrakenne

Lomakkeen luominen alkaa `<form>`-elementillä, joka sisältää erilaisia syöttöelementtejä kuten tekstikenttiä, valintaruutuja ja lähetyspainikkeita.

```
<form action="/submit" method="post">
    <label for="name">Nimi:</label>
    <input type="text" id="name" name="name">
    <input type="submit" value="Lähetä">
</form>
```


### Tärkeät elementit

- `<form>`: Lomakkeen juuri-elementti. `action`-attribuutti määrittää URL-osoitteen, johon tiedot lähetetään, ja `method`-attribuutti määrittää HTTP-menetelmän (GET tai POST).
- `<label>`: Määrittää tekstin, joka liittyy lomakekenttään. Käyttämällä `for`-attribuuttia, joka vastaa syöttökentän `id`-attribuuttia, parannetaan saavutettavuutta.
- `<input>`: Syöttökenttä. `type`-attribuutilla määritetään kentän tyyppi, kuten teksti, salasana, sähköposti jne.


### Syöttökenttien tyypit

HTML tarjoaa monenlaisia syöttökenttiä eri käyttötarkoituksiin:

- Tekstikenttä: `<input type="text">`
- Salasanakenttä: `<input type="password">`
- Sähköpostikenttä: `<input type="email">`
- Numerokenttä: `<input type="number">`
- Päivämääräkenttä: `<input type="date">`
- Valintaruutu: `<input type="checkbox">`
- Radiopainike: `<input type="radio">`
- Lähetyspainike: `<input type="submit">`


###  Esimerkki lomakkeesta

Alla on yksinkertainen lomake, joka kerää käyttäjän nimen ja sähköpostiosoitteen:

  ```
<form action="/submit" method="post">
    <label for="name">Nimi:</label>
    <input type="text" id="name" name="name" required>
    <label for="email">Sähköposti:</label>
    <input type="email" id="email" name="email" required>
    <input type="submit" value="Lähetä">
</form>

  ```

### Lomakkeen validointi

HTML5 tarjoaa lomakevalidoinnin, jonka avulla voidaan tarkistaa käyttäjän syöttämät tiedot ennen niiden lähettämistä palvelimelle. Attribuutit kuten `required`, `minlength`, `maxlength` ja `pattern` auttavat varmistamaan, että lomake täytetään oikein.

  ```
<input type="text" id="name" name="name" required minlength="2" maxlength="100">
<input type="email" id="email" name="email" required>
  ```


### Napit

Lomakkeissa käytetään erilaisia nappeja, kuten lähetyspainikkeita (`submit`), palautuspainikkeita (`reset`) ja tavallisia painikkeita (`button`).

  ```
  <input type="submit" value="Lähetä">
  <input type="reset" value="Tyhjennä">
  <button type="button" onclick="alert('Hello!')">Klikkaa tästä</button>
  ```
  

### Kenttäryhmät

Lomakkeiden järjestämiseksi voidaan käyttää kenttäryhmiä (`<fieldset>`) ja niiden otsikoita (`<legend>`).

  ```
  <fieldset>
      <legend>Henkilötiedot</legend>
      <label for="name">Nimi:</label>
      <input type="text" id="name" name="name">
      <label for="email">Sähköposti:</label>
      <input type="email" id="email" name="email">
  </fieldset>
  ```


## Yhteenveto

Lomakkeet ovat monipuolinen työkalu verkkosivuston käyttäjiltä tietojen keräämiseen. Hyvin suunnitellut ja saavutettavat lomakkeet parantavat käyttäjäkokemusta ja varmistavat, että kerätyt tiedot ovat käyttökelpoisia ja oikein muotoiltuja.


## Resurssit

Lisätietoja lomakkeiden luomisesta löytyy [MDN Web Docs - Your first form](https://developer.mozilla.org/en-US/docs/Learn/Forms/Your_first_form) -sivulta.